---
title: Kick-off for forskningsprosjektet Demovate
author: Daniel Instebø
date: '2019-10-04'
slug: kick-off-for-forskningsprosjektet-demovate
categories: []
tags: []
subtitle: ''
summary: ''
authors: []
lastmod: '2019-10-18T11:49:13+02:00'
featured: no
image:
  caption: 'Foto av Daniel Instebø'
  focal_point: ''
  preview_only: no
projects: []
reading_time: false
---

[Bergen kommune](https://www.bergen.kommune.no/), [Universitetet i Bergen](https://www.uib.no/) og [NORCE - Norwegian Research Center](https://www.norceresearch.no/) arrangerte 16. Oktober oppstartsseminar for DEMOVATE, et forskningsprosjekt om innbyggerinvolvering. Oppstartsseminaret ble avholdt på Grand Hotel Terminus. Forskningsprosjektet er et samarbeid mellom de overnevnte institusjonene og internasjonalt ledende forskere. Prosjektet, som skal vare til høsten 2022, er en oppfølgning av saken *Et styrket nærdemokrati* i Bergen bystyre (bystyresak 235 / 18). Byråd for byutvikling, Rune Bakervik, var representerte byrådet under seminaret og stod for åpningen.

Prosjektet er støttet av Norges forskningsråd, og vil prøve ut i praksis nye måter hvor tilfeldig utvalgte innbyggere i Bergen kan få diskutert og gi råd til politikere i bestemte saker gjennom *Byborgerpanelet*. Professor [James Fishkin](/authors/james/) fra [Stanford University](https://profiles.stanford.edu/james-fishkin) holdt foredrag om sine erfaringer knyttet til deliberative meningsmålinger og vil være en viktig ressurs for prosjektet.

![James Fishkin holdt foredrag om deliberative meningsmålinger](/img/fishkin_kickoff.JPG)

**Programmet for dagen:**  
09:00 - 09:30: Åpning v/byråd for byutvikling Rune Bakervik  
09:30 - 10:00: Introduksjon til prosjektet v/ Sveinung Arnesen (NORCE) og Anne Lise Fimreite (UiB)  
10:00 - 10:45: Deliberative meningsmålinger v/ James Fishkin (Stanford University)  
10:45 - 11:00: Pause  
11:00 - 11:15: Kommentarer v/Jacob Aars (UiB) 
11:15 - 12:00: Kommentarer fra kommunale politikere  
12:00 - 13:00: Lunsj  
13:00 - 14:00: Erfaringer fra forsøk med Byborgerpanelet i Bergen v/Anne Lise Fimreite   
14:00 - 15:15: Presentasjon av de forskjellige arbeidspakkene  
15:15 - 15:30: Kommentarer og oppsummering.  

